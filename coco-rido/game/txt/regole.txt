Per iniziare il gioco, ogni giocatore pesca dieci Carte Bianche.
Un giocatore a caso assume il ruolo di Re delle Carte e gioca una Carta Nera. Il Re delle Carte
legge la domanda o la frase da completare riportata sulla Carta Nera ad alta voce.
Tutti gli altri giocatori rispondono alla domanda o completano la frase passando al Re una Carta
Bianca a faccia in giù.
Il Re mescola le risposte e legge le combinazioni al resto del gruppo. Per un effetto migliore il Re
dovrebbe rileggere la carta nera ogni volta che legge una risposta. Egli sceglie poi la sua risposta
preferita e il giocatore che ha giocato quella particolare risposta riceve dal Re la Carta Nera, che
vale come Punto Fighezza.
Al termine della mano, il giocatore successivo diventa il Re delle Carte ed ogni giocatore pesca dal
mazzo tante carte quante sono necessarie per ritornare ad avere dieci carte in mano.

Alcune Carte Nere riportano due spazi per le risposte.
Per rispondere o completare queste carte, ogni giocatore utilizzerà due Carte Bianche. L'ordine
è importante: giocale nell'ordine in cui il Re delle Carte dovrebbe leggerle.
Se il Re delle Carte ha le mani di pastafrolla, puoi utilizzare delle graffette per assicurarti che vengano lette nel giusto ordine.